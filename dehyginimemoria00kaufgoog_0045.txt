erant in modum codicis K, quocum C eo quoque congruit, quod
sangermanensis scholia Hyginianis admiscuit. eadem ratione
factum esse uidetur, ut Aquarii et -Persei uersus Cyriacus adderet,
Delphini et Piscium neglegeret. cum enim, ut in codice K,
uersus carminis infra figuras Aquarii et Persei subiuncti cum
scholiis⁴ circum totas fere imagines scriptis paene cohaererent,
Cyriacus a scholiis quasi ultro aduersus describendos perrexit.
contra Delphini et Piscium uersus a scholio interiecta imagine
seiuncti erant. quod de Delphino Cyriacus testatur, Piscium
autem tabula in illo codice eodem modo atque in Κ ita instructa
erat, ut scholion in duas columnas diuisum esset, quarum in
altera necesse est fuisse uerba, quibus Cyriacus uerba ‘ad Pisces'
praefixit, in posteriore, quibus ‘ad alium piscem! Uercellensis
enim codicis librarius, cum exempli scholion eodem modo atque
in A inter duos pisces distributum ex more suo extra imagines
describeret, eaquae intra piscium corpora inuenerat, utrique pisci
singultim adiunxit. neque huic suspicioni obstat, quod post ‘ad
Ganimedis figuram’ —· cuius nomen ni fallor illa pincernae deorum
figura recognita Cyriacus schedis suis inscripserat, priusquam ad
ipsa codicis uerba, in quo fortasse ut in ΑΚ ad singulas imagines
nomina uniuscuiusque signi adiecta erant, perscribenda pergeret
- satis mire additur ‘in Aquario', nisi uero quod in Cyriaci
autographo erat ‘iaquariu' (id est Aquarium) librarii errore
corruptum est. denique inscriptas imagines ni fallor Cyriacus
dignas habuisset quas expressis uerbis commemoraret, aut quo
crat pingendi studio (u. supra n. 3) depingeret. sed neque ipse
quidquam de hac re dicit, neque is qui commentarios eius ex,
scripsit imaginem se omisisse monet (u. supra p. 25).

Etiam quae de imaginum specie ac forma commemorat Cyria-
cus, quamquam perpauca sunt- de Delphino et de Piscibus nihil
dicit—,inBritannicas imagines optimequadrant, quoquuarii signum
Ganymedem dicit, cum Cottoniana imagine (Harleiani hoc folium
amissum θεῖ) conuenit, sed de hoc signo fuisse consensus (u. Ottl.
p. 152) uidetur. unum Perseum paullo accuratius describit,
propterea, ut uidetur, quod haec imago in illo codice ut in A
pulchritudine ceteris praestabat, nam ‘egregiam' earn uocat. sed
quae addit, a nostris imaginibus paullisper differunt, in quihus
taleratus’ quidem est Perseus, sed Medusae caput sinistra retro
uersa tenet, dextra manu porrecta non gladium gestat sed

 

