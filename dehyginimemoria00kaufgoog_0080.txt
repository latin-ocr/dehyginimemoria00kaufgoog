oo

llaec si ita sunt, huius primarii codicis apographum quinto
fere saeculo scriptum et postea repertum homo antiquae artis
peritus imitatus est: circa annum 900, si ipsum A abeo con·
fectum esse statuimus, sed cum codicem Ο, quem a communi
exemplo cumA ortum esse demonstrauimus (u. p. 36), recentiorem
esse quam A ueri simile sit — nam singulari illa difficultate
imagines litteris inscriptis exornandi neglecta scholia extra eas
adscripta sunt (ceterum u. epimetr. sub f.) —‚ uix licet suspicari
eum ex eodem illo quinti saeculi codice descriptum esse, sed
potius ex alio eius apographo. neque quidquam obstat, ne ab
illo homine, qui antiquum illud exemplar inuenit, conditum esse
codicem putemus, a quo uterque noster originem duxerit. hoc
si malumus, nono saeculo uel initio fere noni saeculi eum id
fecisse suspicabimur.

Huic autem aetati tam singulare genus artis antiquae reno-
uatum iure attribuendum uidetur, qua antiquitatis studia rena·
scentia quantum in codicibus picturis pulcherrimis inluminandis
effecerint notum est¹⁸). neque ah eiusdem aetatis usu aut studio
afuisse talia artificia, ut imagines et uerba exarata in unum
conposita, carmina figurata demonstrant cum Alcuini Uenantium
Fortunatum imitati, tum Hrabani Mauri, qui Alcuinum magistrum
etiam hac in re secutus ‘de laudibus sanctae crucis’ uersus crucis
in formas uarias artificiosissime coactos ad Optatiani Porfyrii
carminum exemplum finxitw). denique quod astronomicum
carmen tam splendide exornatum est, et ipsum in illam aetatem
eximie quadrat. nam cum aliqua caelestium rerum notitia
- de solis et lunae cursu, de bissexto et similibus rebus- ad
statuendum ‘computum’‚ qui ne perturbaretur ad cotidianae uitae
et priuatae et publicae usum plurimum conferebat, et cyclum
paschalem necessaria esset, illa aetate, qua artium liberalium
studia nouo quodam uigore reficiebantur, praeter triuii artes
astronomiae potissimum disciplinam ualuisse consentaneum est,
idemque multa uestigia indicant. horum carolinae aetatis stu-
diorum specimina nonnulla non iniuria addere mihi uideor.

¹⁸) Wattenbach Schriftwesen i. MA. ed 2 p. 297 Sqq·

¹⁹) Α Ebert Allgem. Littgesch. d. MA. Π pp. 142. anati adn. 4. -
Publilii Optatiani Porfyrii carmina rec. Luc. Mliller (Lips. 1877) pp. XI. 2.

 

